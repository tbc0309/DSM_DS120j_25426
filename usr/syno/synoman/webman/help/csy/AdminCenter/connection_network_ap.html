<!DOCTYPE html>
<html class="img-no-display">
<head>
<meta http-equiv="Content-Type" content="text/html; charset=utf-8" />
<meta http-equiv="X-UA-Compatible" content="IE=edge,chrome=1">
<link href="../../help.css" type="text/css" rel="stylesheet" />
<link href="../../scrollbar/flexcroll.css" type="text/css" rel="stylesheet" />
<script type="text/javascript" src="../../scrollbar/flexcroll.js"></script>
<script type="text/javascript" src="../../scrollbar/initFlexcroll.js"></script>
</head>
<body>

<h2><a name="wireless_ap"></a>Hotspot*</h2>

<p>Zařízení Synology NAS podporuje vytvoření hotspotu umožňujícího bezdrátově sdílet své internetové připojení s jinými zařízeními, jestliže jste nainstalovali adaptér Wi-Fi USB nebo jestliže má zařízení Synology NAS vestavěnou funkci Wi-Fi. Své zařízení Synology NAS můžete nastavit jako bezdrátový přístupový bod (AP) nebo bezdrátový směrovač, podle toho, jak chcete internet používat.</p>

<table>
	<tr>
		<th width="23%">Režim hotspot</th>
		<th width="77%">Popis</th>
	</tr>
	<tr>
		<th>Bezdrátový přístupový bod</th>
		<td>
			<ul>
				<li>Přemostí navzájem sítě LAN a Wi-Fi.</li>
				<li>Síť LAN i bezdrátový klienti budou na stejné místní síti.</li>
				<li>Řešení lze použít, když už máte směrovač a zařízení Synology NAS chcete použít jako další přístupový bod ke stávající síti.</li> 
				<li>Umožňuje sdílení síťových zdrojů, například zařízení DLNA, tiskáren (nevztahuje se na platformy Grantley, chcete-li zjistit, jestli váš model tuto funkci podporuje, přečtěte si <a href="https://www.synology.com/knowledgebase/DSM/tutorial/General/What_kind_of_CPU_does_my_NAS_have" target="_blank">tento článek</a>), služby Synology Web Assistant a dalších služeb založených na síťovém vysílání.</li>
				<li>Na zařízeních Synology NAS, která slouží jako bezdrátový přístupový bod, bude zakázán server DHCP. Pokud chcete server DHCP u zařízení Synology NAS znovu aktivovat, vyndejte hardwarové klíče Wi-Fi a zařízení Synology NAS restartujte.</li>
				<li>U modelů s více porty LAN se na přemostění s bezdrátovým přístupovým bodem použije pouze port LAN 1.</li>
			</ul>
		</td>
	</tr>
	<tr>
		<th>Bezdrátový směrovač</th>
		<td>
			<ul>
				<li>Nastaví bezdrátovou síť, kde jsou zařízení na soukromé podsíti.</li>
			</ul>
		</td>
	</tr>
</table>

<div class="section"><h4>Poznámka:</h4>
<ol>
	<li>Některé modely vyžadují k vytvoření hotspotů připojení bezdrátových hardwarových klíčů. Seznam kompatibilních bezdrátových hardwarových klíčů se nachází na webu <a href="https://www.synology.com/compatibility?search_by=category&category=usb_wifi_dongles&p=1&filter_ap_mode=yes&not_recommend_mode=false" target=_blank>www.synology.com</a>.</li>
	<li>U jiných modelů než DS213air je možnost Bezdrátový hotspot v systému DSM 4.3 přejmenována v systému DSM 5.0 a novějších na „Bezdrátový směrovač“.</li>
</ol>
</div>

<h3>Správa nastavení hotspotu</h3>
<p>V této části se vysvětluje, jak povolit a spravovat nastavení hotspotu u zařízení Synology NAS.</p>

<h4>Použití zařízení Synology NAS jako hotspotu:</h4>
<ol>
	<li>Přejděte do části <strong>Ovládací panel</strong> > <strong>Bezdrátová síť</strong> > <strong>Síťová mapa</strong>. Vyberte možnost <strong>Bezdrátový přístupový bod</strong> nebo <strong>Bezdrátový směrovač</strong>.</li>
	<li>Přejděte na kartu <strong>Wi-Fi</strong> a po kliknutí na možnost <strong>Upravit</strong> můžete spravovat následující nastavení:<ul>
			<li><strong>Název (SSID):</strong> Zadejte název bezdrátové sítě.</li>
			<li><strong>Zobrazit/skrýt:</strong> Zvolte, jestli je bezdrátová síť viditelná pro jiná zařízení nebo ne.</li>
			<li><strong>Bezdrátový režim:</strong> Vyberte standard bezdrátového připojení. Každý standard podporuje různé šířky pásma a frekvence.</li>
			<li><strong>Šířka kanálu:</strong> Vyberte šířku kanálu (dostupné pouze při použití bezdrátového režimu 802.11n).</li>
			<li><strong>Kanál:</strong> Vyberte frekvenci bezdrátové sítě. Pokud chcete dosáhnout lepšího výkonu, vyberte frekvenci odlišnou od ostatních sítí v blízkosti.</li>
			<li><strong>Výkon přenosu:</strong> Vyberte sílu signálu bezdrátové sítě.</li>
			<li><strong>Max. počet připojení:</strong> Zvolte, kolik klientských zařízení se k síti může připojit. Nejvyšší nastavení počtu připojení je 256.</li>
			<li><strong>Povolení WMM QoS:</strong> Wi-Fi Multimedia (WMM) QoS (Quality of Service) přes síť Wi-Fi. Tato možnost umožňuje bezdrátové síti určit prioritu provozu a optimalizovat sdílení zdrojů mezi aplikacemi.</li>
		</ul>
	</li>
</ol>

<h4>Nastavení plánu bezdrátové sítě:*</h4>
<p>Povolení plánu bezdrátové sítě umožní řídit, kdy je bezdrátová síť zařízení Synology NAS aktivní a přístupná.</p>
<ol>
	<li>Přejděte na kartu <strong>Wi-Fi</strong> a klikněte na možnost <strong>Upravit</strong>.</li>
	<li>Zaškrtněte políčko <strong>Povolit plán</strong>.</li>
	<li>Klikněte na možnost <strong>Nastavit plán</strong>.</li>
	<li>Na obrazovce plánu vyberte, kdy bude bezdrátová síť aktivní.</li>
</ol>

<h3>Bezpečnostní nastavení</h3>
<p>Položka <strong>Ovládací panel</strong> > <strong>Bezdrátové připojení</strong> > <strong>Wi-Fi</strong> nabízí možnosti úpravy bezpečnostních nastavení bezdrátové sítě.</p>

<h4>Nastavení zabezpečení bezdrátové sítě:</h4>
<ol>
	<li>Klikněte na možnost <strong>Upravit</strong>.</li>
	<li>V rozevírací nabídce <strong>Bezpečnostní nastavení</strong> vyberte jeden z následujících bezpečnostních protokolů:<ul>
			<li><strong>WEP:</strong> Základní bezpečnostní protokol, který po uživatelích při přístupu k bezdrátové síti vyžaduje zadání hesla, ale poskytuje minimální ochranu.</li>
			<li><strong>Vlastní protokol WPA/WPA2:</strong> Doporučeno. Při přístupu k bezdrátové síti vyžaduje po uživatelích zadání hesla a poskytuje lepší zabezpečení než protokol WEP.</li>
			<li><strong>Podnikový protokol WPA/WPA2:</strong>* Bezpečnostní protokol určený pro podniky, který vyžaduje ověření uživatelů pomocí externího ověřovacího serveru.</li>
		</ul>
	</li>
</ol>

<h4>Povolení funkce Wi-Fi Protected Setup:*</h4>
<p>Wi-Fi Protected Setup je standard vytvořený společností Wi-Fi Alliance, který uživatelům usnadňuje nastavení zabezpečení bezdrátové sítě. Pokud chcete mít síť Wi-Fi zabezpečenou, můžete využít Příkazové tlačítko nebo číslo PIN. Kliknutím na možnost <strong>WPS</strong> funkci Wi-Fi Protected Setup povolte.</p>

<h3>Hostovaná síť*</h3>
<p>Kromě vytvoření hostitelské bezdrátové sítě podporuje zařízení Synology NAS také vytvoření hostované bezdrátové sítě. Nastavení hostované sítě může být určeno k omezení přístupu k síti uživatelům, což je praktické pro podniky nebo jiné instituce, které nabízejí bezdrátovou síť pro návštěvníky, neumožňují ale návštěvníkům přístup k hostitelské síti.</p>

<h4>Povolení hostované sítě:</h4>
<ol>
	<li>Přejděte do části <strong>Ovládací panel</strong> > <strong>Bezdrátové připojení</strong> > <strong>Wi-Fi</strong>.</li>
	<li>Po kliknutí na možnost <strong>Upravit</strong> můžete spravovat na kartě <strong>Hostovaná síť</strong> následující nastavení:<ul>
			<li><strong>Název (SSID):</strong> Zadejte název bezdrátové sítě.</li>
			<li><strong>Zobrazit/skrýt:</strong> Zvolte, jestli je bezdrátová síť viditelná pro jiná zařízení nebo ne.</li>
			<li><strong>Max. počet připojení:</strong> Zvolte, kolik klientských zařízení se k síti může připojit. Nejvyšší maximální nastavení počtu připojení je 256.</li>
		</ul>
	</li>
</ol>

<h4>Nastavení zabezpečení hostované sítě:</h4>
<p>V rozevírací nabídce <strong>Bezpečnostní nastavení</strong> vyberte jeden z následujících bezpečnostních protokolů:</p>
<ul>
	<li><strong>WEP:</strong> Základní bezpečnostní protokol, který po uživatelích při přístupu k bezdrátové síti vyžaduje zadání hesla, ale poskytuje minimální ochranu.</li>
	<li><strong>Vlastní protokol WPA/WPA2:</strong> Doporučeno. Při přístupu k bezdrátové síti vyžaduje po uživatelích zadání hesla a poskytuje lepší zabezpečení než protokol WEP.</li>
</ul>

<h4>Nastavení plánu hostované sítě:</h4>
<p>U hostované sítě je možné povolit plán, který vám umožní ovládat, kdy je hostovaná bezdrátová síť zařízení Synology NAS aktivní a přístupná.</p>

<ol>
	<li>Zaškrtněte políčko <strong>Povolit plán hostované sítě</strong>.</li>
	<li>Klikněte na možnost <strong>Nastavit plán hostované sítě</strong>.</li>
	<li>Na obrazovce plánu vyberte, kdy bude hostovaná bezdrátová síť aktivní.</li>
</ol>

<div class="section"><h4>Poznámka:</h4>
<ul>
<li>Tato funkce je k dispozici pouze u zařízení DS213air.</li>
<li>Hostovaná bezdrátová síť nemůže být aktivní v době, když je neaktivní hostitelská bezdrátová síť.</li>
</ul>
</div>

<h3>Nastavení filtru MAC*</h3>
<p>Filtr MAC (v části <strong>Ovládací panel</strong> > <strong>Bezdrátové připojení</strong>) určuje, které adresy MAC mají oprávnění pro přístup k bezdrátové síti, a umožňuje blokovat nebo povolit přístup konkrétním zařízením. Tato funkce řídí pouze přístup k sítím, nikoli další nastavení šifrování.</p>

<h4>Vytvoření pravidel filtru MAC:</h4>
<ol>
	<li>Zadejte popis a adresu MAC zařízení.</li>
	<li>Vyberte zásady přístupu:<ul>
			<li><strong>Zakázat:</strong> Zakáže stanovené adrese MAC přístup k bezdrátové síti.</li>
			<li><strong>Povolit:</strong> Umožní stanovené adrese MAC přístup k bezdrátové síti.</li>
		</ul> 
	</li>
</ol>

<h3>Rodičovská kontrola*</h3>
<p>Funkce rodičovské kontroly umožňuje řídit, kdy se mohou jednotlivá klientská zařízení připojená do místní sítě zařízení Synology NAS připojit k internetu. Pokud se například připojují k internetu prostřednictvím zařízení Synology NAS počítače nebo mobilní zařízení vašich dětí, je možné nakonfigurovat nastavení rodičovské kontroly a omezit jejich používání internetu na určitá zařízení nebo doby.</p>

<h4>Povolení rodičovské kontroly:</h4>
<ol>
	<li>Přejděte do části <strong>Ovládací panel</strong> > <strong>Bezdrátová síť</strong> > <strong>Nastavení rodičovské kontroly</strong>.</li>
	<li>Kliknutím na tlačítko <strong>Přidat</strong> přidáte klientské zařízení.<ul>
			<li><strong>Název klienta:</strong> Vyberte zařízení, které je připojeno k zařízení Synology NAS, nebo zadejte název ručně (např. Lenčin notebook).</li>
			<li><strong>Adresa MAC:</strong> Zadejte adresu MAC zařízení, jehož internetové využití chcete ovládat.</li>
			<li><strong>Nastavit plán:</strong> Vyberte, kdy má stanovené zařízení povoleno připojit se prostřednictvím zařízení Synology NAS k internetu.</li>
		</ul>
	</li>
</ol>

<h3>Seznam připojení*</h3>
<p>Seznam připojení (v části <strong>Ovládací panel</strong> > <strong>Bezdrátové připojení</strong>) uvádí informace týkající se zařízení připojených k zařízení Synology NAS. Zařízení je odsud možné přímo přidávat do seznamu filtru MAC.</p>

<h4>Přidání zařízení do seznamu filtru MAC:</h4>
<ol>
	<li>Zaškrtněte políčko vedle zařízení, které chcete přidat do filtru MAC.</li>
	<li>Klikněte na možnost <strong>Přidat do seznamu filtrů MAC</strong>.</li>
</ol>

<p>____<br />* K dispozici pouze u některých modelů.</p>

</body>
</html>