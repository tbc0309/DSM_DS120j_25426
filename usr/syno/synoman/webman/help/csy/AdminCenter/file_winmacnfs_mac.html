<!DOCTYPE html>
<html class="img-no-display">
<head>
<meta http-equiv="Content-Type" content="text/html; charset=utf-8" />
<meta http-equiv="X-UA-Compatible" content="IE=edge,chrome=1">
<link href="../../help.css" type="text/css" rel="stylesheet" />
<link href="../../scrollbar/flexcroll.css" type="text/css" rel="stylesheet" />
<script type="text/javascript" src="../../scrollbar/flexcroll.js"></script>
<script type="text/javascript" src="../../scrollbar/initFlexcroll.js"></script>
</head>
<body>

<h2>AFP</h2>
<p>V části <strong>Ovládací panel</strong> > <strong>Souborové služby</strong> > <strong>SMB/AFP/NFS</strong> je možné povolit službu AFP a vytvořit tak ze zařízení Synology NAS souborový server Mac (server AFP).</p>

<h4>Povolení souborové služby Mac:</h4>
<ol>
	<li>Jestliže má zařízení Synology NAS fungovat jako souborový server Mac (server AFP), zaškrtněte políčko <strong>Povolit službu AFP</strong>.</li>
	<li>Klikněte na možnost <strong>Použít</strong>.</li>
</ol>


<h3>Povolení protokolování přenosů</h3>
<p>Pokud zaškrtnete tuto možnost, bude možné zaznamenávat přístup k souborům včetně vytváření, odstraňování, čtení, zápisu, přesouvání a přejmenování souborů nebo složek prostřednictvím protokolu AFP, což je zkratka pro Apple Filing Protocol.</p>

<h3>Rozšířená nastavení</h3>

<h4>Použití výchozích oprávnění UNIX:</h4>
<p>Povolením této možnosti použijete při odesílání nebo vytváření souborů a složek výchozí oprávnění UNIX. Použitá oprávnění jsou stejná jako oprávnění použitá příkazem <strong>umask</strong> systému UNIX. Pokud je tato možnost povolena, má oprávnění UNIX pro soubory hodnotu 644 a pro složky hodnotu 755. Pokud je tato možnost zakázána, má oprávnění UNIX pro soubory hodnotu 666 a pro složky hodnotu 777. Výchozí hodnota umask je 022.</p>

<div class="section"><h4>Poznámka:</h4>
<p>Povolení této možnosti může způsobit problémy s konzistencí oprávnění mezi různými protokoly. Chcete-li zamezit nekonzistencím, doporučujeme, aby tato možnost byla i nadále zakázána.</p>
</div>

<h4>Uvolnit zdroje ihned po odpojení:</h4>
<p>Povolením této možnosti uvolníte zdroje ihned po neočekávaném odpojení serveru AFP. Tuto možnost povolte, pokud se při používání funkce Time Machine zobrazují chybové zprávy „Svazek je používán“.</p>

<h4>Hledání obsahu souborů pomocí programu Finder:</h4>
<p>Po plném indexování složek a jejich připojení k počítači Mac je možné k vyhledávání obsahu obsažených souborů použít program Finder.</p>
<ol>
	<li>Přejděte do části <strong>Universal Search</strong> > <strong>Předvolby</strong> > <strong>Indexování souborů</strong> > <strong>Seznam indexovaných složek</strong> > <strong>Vytvořit</strong>, kde je možné indexovat konkrétní složky a v nich obsažené soubory podle typu souborů.</li>
	<li>Kliknutím na možnost <strong>OK</strong> provedete indexování.</li>
	<li>Připojte indexované složky k počítači Mac.</li>
	<li>V počítači Mac klikněte v levém panelu programu Finder na požadovanou připojenou složku a pomocí programu Finder vyhledejte obsah souborů ve složce.</li>
</ol>

<div><h4>Poznámka:</h4>
<ul>
	<li>Modely NVR (Network Video Recorder) nepodporují prohledávání obsahu souborů pomocí programu Mac Finder.</li>
	<li>Program Finder je možné používat i k vyhledávání v připojených složkách. Služba Spotlight na ploše počítače Mac umožňuje vyhledávat pouze místní soubory.</li>
	<li>V systému Mac OS X 10.9 a novějších verzích podporuje program Finder vyhledávání v připojených složkách podle názvu značky a kategorie.</li>
	<li>Pokud při přístupu ke sdíleným složkám prostřednictvím protokolu AFP překročí počet sdílených složek 255, zobrazí se pouze 255 sdílených složek (v abecedním pořadí).</li>
</ul>
</div>

</body>
</html>