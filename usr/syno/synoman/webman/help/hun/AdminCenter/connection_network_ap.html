<!DOCTYPE html>
<html class="img-no-display">
<head>
<meta http-equiv="Content-Type" content="text/html; charset=utf-8" />
<meta http-equiv="X-UA-Compatible" content="IE=edge,chrome=1">
<link href="../../help.css" type="text/css" rel="stylesheet" />
<link href="../../scrollbar/flexcroll.css" type="text/css" rel="stylesheet" />
<script type="text/javascript" src="../../scrollbar/flexcroll.js"></script>
<script type="text/javascript" src="../../scrollbar/initFlexcroll.js"></script>
</head>
<body>

<h2><a name="wireless_ap"></a>Hotspot*</h2>

<p>A(z) Synology NAS eszközzel hotspot hozható létre, amelynek segítségével vezeték nélküli hálózaton keresztül megoszthatja internetkapcsolatát más eszközökkel, amennyiben telepített USB-s Wi-Fi-adaptert, vagy Synology NAS eszköze rendelkezik beépített Wi-Fivel. Beállíthatja, hogy Synology NAS eszköze vezeték nélküli kapcsolódási pont (AP) vagy vezeték nélküli router formájában működjön, attól függően, hogy hogyan szeretné használni az internetet.</p>

<table>
	<tr>
		<th width="23%">Hotspot üzemmód</th>
		<th width="77%">Leírás</th>
	</tr>
	<tr>
		<th>Vezeték nélküli AP</th>
		<td>
			<ul>
				<li>A LAN és a Wi-Fi-hálózat összekötésére szolgál.</li>
				<li>A LAN és a vezeték nélküli kliensek ugyanazon a helyi hálózaton lesznek megtalálhatók.</li>
				<li>Abban az esetben alkalmazható, ha már rendelkezik routerrel, és Synology NAS eszközét egy meglévő hálózatot kiegészítő hozzáférési pontként szeretné használni.</li> 
				<li>Lehetővé teszi a hálózati erőforrások, például DLNA-eszközök, <span class="disable-grantley">nyomtatók, </span>a Synology Web Assistant vagy egyéb, hálózati szórást használó szolgáltatások megosztását.</li>
				<li>A rendszer a vezeték nélküli kapcsolódási pontként működő Synology NAS eszközökön letiltja a DHCP Server funkciót. A(z) Synology NAS eszköz DHCP Server funkciójának ismételt aktiválásához távolítsa el a Wi-Fi-adaptereket, majd indítsa újra a(z) Synology NAS eszközt.</li>
				<li>A több LAN-porttal rendelkező típusok esetében csupán a LAN 1 portra van szükség a vezeték nélküli AP-hoz való összeköttetés érdekében.</li>
			</ul>
		</td>
	</tr>
	<tr>
		<th>Vezeték nélküli router</th>
		<td>
			<ul>
				<li>Vezeték nélküli hálózatot állít be, amelyben az eszközök privát alhálózathoz tartoznak.</li>
			</ul>
		</td>
	</tr>
</table>

<div class="section"><h4>Megjegyzés:</h4>
<ol>
	<li>Bizonyos típusoknál a hotspot létrehozásához vezeték nélküli adapter csatlakoztatása szükséges. A támogatott vezeték nélküli adapterek teljes listájának megtekintéséhez látogasson el ide: <a href="https://www.synology.com/compatibility?search_by=category&category=usb_wifi_dongles&p=1&filter_ap_mode=yes&not_recommend_mode=false" target=_blank>www.synology.com/hu-hu</a>.</li>
	<li>A nem DS213air modellek esetében a DSM 4.3-as verzióban szereplő Vezeték nélküli hotspot opció a DSM 5.0-s és újabb verzióiban „Vezeték nélküli router” néven szerepel.</li>
</ol>
</div>

<h3>A hotspot beállítása</h3>
<p>Ebben a szakaszban azt ismertetjük, hogyan engedélyezheti és kezelheti Synology NAS eszköze hotspot-beállításait.</p>

<h4>A(z) Synology NAS hotspottá alakítása:</h4>
<ol>
	<li>Lépjen a <strong>Vezérlőpult</strong> > <strong>Vezeték nélküli hálózat</strong> > <strong>Hálózati térkép</strong> menüpontra. Válassza a <strong>Vezeték nélküli AP</strong> vagy a <strong>Vezeték nélküli router</strong> lehetőséget.</li>
	<li>Lépjen a <strong>Wi-Fi</strong> lapra, és kattintson a <strong>Szerkesztés</strong> gombra a következő beállítások kezeléséhez:<ul>
			<li><strong>Név (SSID):</strong> Adja meg a vezeték nélküli hálózat nevét.</li>
			<li><strong>Megjelenítés/Elrejtés:</strong> Válassza ki, hogy a vezeték nélküli hálózat más eszközök számára látható legyen-e.</li>
			<li><strong>Vezeték nélküli mód:</strong> Válasszon egy vezeték nélküli szabványt. Minden szabvány különböző sávszélességeket és frekvenciákat támogat.</li>
			<li><strong>Csatorna szélessége:</strong> Válasszon egy csatornaszélességet (csak a 802.11n vezeték nélküli üzemmód használata esetén érhető el).</li>
			<li><strong>Csatorna:</strong> Válasszon egy frekvenciát a vezeték nélküli hálózat számára. A jobb teljesítmény érdekében válasszon a közeli hálózatok által használtaktól eltérő frekvenciát.</li>
			<li><strong>Átviteli teljesítmény:</strong> Válassza ki a vezeték nélküli hálózat jelerősségét.</li>
			<li><strong>Maximális kapcsolatok száma:</strong> Adja meg, hogy hány klienseszköz csatlakozhat a hálózathoz. A legmagasabb választható érték a 256.</li>
			<li><strong>WMM QoS engedélyezése:</strong> A Wi-Fin keresztüli multimédia-szolgáltatás minősége (WMM QoS). Ez az opció lehetővé teszi a vezeték nélküli hálózat számára a forgalom priorizálását, valamint az erőforrások alkalmazások közti megosztásának optimalizálását.</li>
		</ul>
	</li>
</ol>

<h4>Vezeték nélküli ütemezés beállítása:*</h4>
<p>A vezeték nélküli hálózati ütemezés engedélyezésével megszabhatja, hogy mikor legyen aktív és elérhető a(z) Synology NAS vezeték nélküli hálózata.</p>
<ol>
	<li>Lépjen a <strong>Wi-Fi</strong> lapra, majd kattintson a <strong>Szerkesztés</strong> gombra.</li>
	<li>Jelölje be az <strong>Ütemezés engedélyezése</strong> jelölőnégyzetet.</li>
	<li>Kattintson az <strong>Ütemezés beállítása</strong> gombra.</li>
	<li>Az ütemezési képernyőn válassza ki, hogy mikor legyen aktív a vezeték nélküli hálózat.</li>
</ol>

<h3>Biztonsági beállítások</h3>
<p>A <strong>Vezérlőpult</strong> > <strong>Vezeték nélküli hálózat</strong> > <strong>Wi-Fi</strong> menüpontban szerkesztheti a vezeték nélküli hálózat biztonsági beállításait.</p>

<h4>Vezeték nélküli biztonság beállítása:</h4>
<ol>
	<li>Kattintson a <strong>Szerkesztés</strong> gombra.</li>
	<li>Válasszon a <strong>Biztonsági beállítások</strong> legördülő menüben található biztonsági protokollok közül:<ul>
			<li><strong>WEP:</strong> Alapvető biztonsági protokoll, amely jelszó megadását kéri a vezeték nélküli hálózathoz csatlakozni kívánó felhasználóktól, ám csupán minimális védelmet nyújt.</li>
			<li><strong>WPA/WPA2 Personal:</strong> Ajánlott. A felhasználóknak a vezeték nélküli hálózat eléréséhez meg kell adniuk a jelszót. A WEP-nél magasabb szintű védelmet nyújt.</li>
			<li><strong>WPA/WPA2 Enterprise:</strong>* Vállalatok számára kifejlesztett biztonsági protokoll, amely a felhasználók külső hitelesítő szerver segítségével történő hitelesítését igényli.</li>
		</ul>
	</li>
</ol>

<h4>Wi-Fi Protected Setup engedélyezése:*</h4>
<p>A Wi-Fi Protected Setup a Wi-Fi Alliance által kifejlesztett szabvány, amelynek célja, hogy leegyszerűsítse a vezeték nélküli hálózat biztonsági beállításait a felhasználók számára. Használata esetén a Wi-Fi-hálózatot egy nyomógomb vagy PIN szám segítségével biztosíthatja. Kattintson a <strong>WPS</strong> elemre a Wi-Fi Protected Setup engedélyezéséhez.</p>

<h3>Vendéghálózat*</h3>
<p>A vezeték nélküli gazdahálózat létrehozásán kívül a(z) Synology NAS vezeték nélküli vendéghálózat létrehozását is támogatja. A vendéghálózaton beállítható a felhasználói hozzáférések korlátozására, ami az olyan vállalatok és egyéb intézmények számára hasznos, akik vezeték nélküli hálózatot kívánnak biztosítani a látogatók számára, ám távol szeretnék tartani őket a gazdahálózattól.</p>

<h4>A vendéghálózat engedélyezése:</h4>
<ol>
	<li>Lépjen a <strong>Vezérlőpult</strong> > <strong>Vezeték nélküli hálózat</strong> > <strong>Wi-Fi</strong> menüpontra.</li>
	<li>Kattintson a <strong>Szerkesztés</strong> gombra, majd igény szerint módosítsa a <strong>Vendéghálózat</strong> lapon található beállításokat:<ul>
			<li><strong>Név (SSID):</strong> Adja meg a vezeték nélküli hálózat nevét.</li>
			<li><strong>Megjelenítés/Elrejtés:</strong> Válassza ki, hogy a vezeték nélküli hálózat más eszközök számára látható legyen-e.</li>
			<li><strong>Maximális kapcsolatok száma:</strong> Adja meg, hogy hány klienseszköz csatlakozhat a hálózathoz. A legmagasabb választható érték a 256.</li>
		</ul>
	</li>
</ol>

<h4>Vendéghálózat biztonságának beállítása:</h4>
<p>Válasszon a <strong>Biztonsági beállítások</strong> legördülő menüben található biztonsági protokollok közül:</p>
<ul>
	<li><strong>WEP:</strong> Alapvető biztonsági protokoll, amely jelszó megadását kéri a vezeték nélküli hálózathoz csatlakozni kívánó felhasználóktól, ám csupán minimális védelmet nyújt.</li>
	<li><strong>WPA/WPA2 Personal:</strong> Ajánlott. A felhasználóknak a vezeték nélküli hálózat eléréséhez meg kell adniuk a jelszót. A WEP-nél magasabb szintű védelmet nyújt.</li>
</ul>

<h4>Vendéghálózat ütemezésének beállítása:</h4>
<p>A vendéghálózati ütemezés engedélyezésével megszabhatja, hogy mikor legyen aktív és elérhető a(z) Synology NAS vezeték nélküli vendéghálózata.</p>

<ol>
	<li>Jelölje be a <strong>Vendéghálózat ütemezésének engedélyezése</strong> jelölőnégyzetet.</li>
	<li>Kattintson a <strong>Vendégütemezés beállítása</strong> gombra.</li>
	<li>Az ütemezési képernyőn válassza ki, hogy mikor legyen aktív a vezeték nélküli vendéghálózat.</li>
</ol>

<div class="section"><h4>Megjegyzés:</h4>
<ul>
<li>A funkciót kizárólag a DS213air eszközök támogatják.</li>
<li>A vezeték nélküli vendéghálózat nem lehet aktív olyan időszakokban, amikor a vezeték nélküli gazdahálózat ki van kapcsolva.</li>
</ul>
</div>

<h3>MAC-szűrő beállítása*</h3>
<p>A MAC-szűrő (<strong>Vezérlőpult</strong> > <strong>Vezeték nélküli hálózat</strong>) meghatározza, hogy mely MAC-címek férhetnek hozzá a vezeték nélküli hálózathoz, így Ön egyes eszközök hozzáférését megtagadhatja, míg másokét engedélyezheti. Ez a funkció csak a hálózati hozzáférést vezérli, a többi titkosítási beállítást nem.</p>

<h4>MAC-szűrő szabályainak létrehozása:</h4>
<ol>
	<li>Adja meg az eszköz leírását és MAC-címét.</li>
	<li>Válassza ki a hozzáférési szabályt:<ul>
			<li><strong>Tilt:</strong> Megakadályozza, hogy a megadott MAC-cím hozzáférjen a vezeték nélküli hálózathoz.</li>
			<li><strong>Engedélyez:</strong> Engedélyezi, hogy a megadott MAC-cím hozzáférjen a vezeték nélküli hálózathoz.</li>
		</ul> 
	</li>
</ol>

<h3>Szülői felügyelet*</h3>
<p>A szülői felügyelet funkció segítségével megszabhatja, hogy a(z) Synology NAS helyi hálózatához csatlakoztatott egyes klienseszközök mikor érhessék el az internetet. Ez például akkor hasznos, ha gyermeke számítógépe vagy mobileszköze a(z) Synology NAS eszközön keresztül csatlakozik az internethez, így a szülői felügyeleti funkciók segítségével adott eszközök és időtartamok alapján korlátozhatja az internethasználatot.</p>

<h4>Szülői felügyelet engedélyezése:</h4>
<ol>
	<li>Lépjen a <strong>Vezérlőpult</strong> > <strong>Vezeték nélküli hálózat</strong> > <strong>Szülői felügyelet beállításai</strong> elemre.</li>
	<li>Klienseszköz hozzáadásához kattintson a <strong>Hozzáadás</strong> gombra.<ul>
			<li><strong>Kliensnév:</strong> Válasszon egy eszközt, amely a(z) Synology NAS eszközhöz csatlakozik, vagy adja meg manuálisan a nevet (például Louisa laptopja).</li>
			<li><strong>MAC-cím:</strong> Adja meg annak az eszköznek a MAC-címét, amelynek az internethasználatát korlátozni szeretné.</li>
			<li><strong>Ütemezés beállítása:</strong> Válassza ki, hogy a meghatározott készülék mikor férhet hozzá az internethez a(z) Synology NAS eszközön keresztül.</li>
		</ul>
	</li>
</ol>

<h3>Csatlakozási lista*</h3>
<p>A (<strong>Vezérlőpult</strong> > <strong>Vezeték nélküli hálózat</strong> menüpontban elérhető) csatlakozási lista a(z) Synology NAS eszközhöz csatlakoztatott eszközökre vonatkozóan jelenít meg információkat. Az eszközök innen közvetlenül hozzáadhatók a MAC-szűrő listájához.</p>

<h4>Eszközök hozzáadása a MAC-szűrő listájához:</h4>
<ol>
	<li>Jelölje be a MAC-szűrőhöz hozzáadni kívánt eszköz melletti jelölőnégyzetet.</li>
	<li>Kattintson a <strong>Hozzáadás MAC-szűrési listához</strong> lehetőségre.</li>
</ol>

<p>____<br /> *Csak bizonyos típusok esetében érhető el.</p>

</body>
</html>