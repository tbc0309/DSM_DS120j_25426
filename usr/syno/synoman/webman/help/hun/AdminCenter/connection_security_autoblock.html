<!DOCTYPE html>
<html class="img-no-display">
<head>
<meta http-equiv="Content-Type" content="text/html; charset=utf-8" />
<meta http-equiv="X-UA-Compatible" content="IE=edge,chrome=1">

<title>Automatikus blokkolás – Synology DSM Súgó</title> 
<meta name="author" content="Synology Inc.">
<meta name="description" content="The auto block feature helps improve the security of your Synology NAS by blocking the IP addresses of clients with too many failed login attempts.">

<link href="../../help.css" type="text/css" rel="stylesheet" />
<link href="../../scrollbar/flexcroll.css" type="text/css" rel="stylesheet" />
<script type="text/javascript" src="../../scrollbar/flexcroll.js"></script>
<script type="text/javascript" src="../../scrollbar/initFlexcroll.js"></script>
</head>
<body>
<h2>Automatikus blokkolás</h2>

<p>Az automatikus blokkolás funkció biztonságosabb működést kölcsönöz Synology NAS eszközének, mivel blokkolja a túl sok sikertelen bejelentkezési próbálkozással rendelkező kliensek IP-címét. Így kevésbé valószínű, hogy fiókját találgatásos támadással feltörjék.</p>

<p>Ezenfelül megengedő/blokkoló listákat is létrehozhat, illetve kezelheti azokat. A megengedő listára olyan IP-címeket vehet fel, melyekben megbízik, míg a blokkoló listákra olyanokat, melyek soha nem jelentkezhetnek be.</p>

<div class="section"><h4>Megjegyzés:</h4>
<ul>
	<li>Különböző szolgáltatások és csomagok támogatják az automatikus blokkolás funkciót, pl.: DSM, SSH, Telnet, rsync, hálózaton keresztüli biztonsági mentés, megosztott mappa szinkronizálása, FTP, WebDAV, File Station, Photo Station, Audio Station, Video Station, Download Station, Mail Server, Mail Station, Time Backup, VPN Server, Cloud Station és a Synology mobilalkalmazások.</li>
</ul>
</div>

<h4>Az automatikus blokkolás engedélyezése:</h4>
<ol>
	<li>Lépjen a <strong>Vezérlőpult</strong> menüpontra, majd a <strong>Biztonság</strong> > <strong>Automatikus blokkolás</strong> lehetőségre.</li>
	<li>Jelölje be az <strong>Automatikus blokkolás engedélyezése</strong> lehetőséget.</li>
	<li>A <strong>Bejelentkezési kísérletek</strong> mezőben adja meg a sikertelen bejelentkezési kísérletek maximális számát, a <strong>(Percen) belül</strong> mezőben pedig az időtartamot. Egy IP cím akkor kerül blokkolásra, ha az alább megadott időszakon (percen) belül meghaladja a sikertelen bejelentkezési kísérletek számát.</li>
	<li>Jelölje be a <strong>Blokkolás lejáratának engedélyezése</strong> lehetőséget, majd adjon meg egy számot a blokkolt IP-címnek a meghatározott számú nap elteltével történő eltávolításához.</li>
	<li>A beállítások mentéséhez kattintson az <strong>Alkalmaz</strong> gombra.</li>
</ol>


<h3>Tiltólista kezelése</h3>
<p>Kattintson a <strong>Megengedő/tiltólista</strong> lehetőségre, majd lépjen a <strong>Tiltólista</strong> lapra. </p>

<h4>IP-címek hozzáadása:</h4>
<p>Válassza ki a következők valamelyikét a <strong>Létrehozás</strong> legördülő menüből:</p>

<ul>
	<li><strong>IP-cím hozzáadása</strong>: Adjon meg egy IP-címet, és állítsa be a lejárati időt.</li>
	<li><strong>IP-címek listájának importálása</strong>: Ha egyszerre több IP-címet szeretne hozzáadni, és egyben a lejárati időt is be szeretné állítani, importáljon egy, az IP-címeket felsoroló szövegfájlt. Ha felül szeretné írni a létező IP-címeket, jelölje be a jelölőnégyzetet. Amennyiben nincs bejelölve ez a lehetőség, a rendszer kihagyja a duplikált IP-címeket.<br />Ha a kiválasztott fájl megfelelő formátumú, az előnézeti területen az összes IP-címet látni fogja. Az importáláshoz kattintson az <strong>OK</strong> gombra.</li>
</ul>

<div class="section"><h4>Megjegyzés:</h4>
<p>Fájl importálásához a fájlnak meg kell felelnie az alábbi követelményeknek:</p>
<ul>
	<li>A fájlnak egyszerű szövegfájlnak kell lennie.</li>
	<li>A fájl minden sora csak egy IP-címet tartalmazhat.</li>
	<li>A magyarázó sorok # jellel (fontjellel) kezdődnek.</li>
</ul>
</div>

<h4>Blokkolt IP-címek eltávolítása:</h4>
<p>Válassza ki a listáról eltávolítani kívánt IP-címeket, majd kattintson az <strong>Eltávolítás</strong> lehetőségre.</p>


<h3>Engedélyezett lista kezelése</h3>

<p>Kattintson a <strong>Megengedő/blokkoló lista</strong> lehetőségre, majd lépjen az <strong>Engedélyezett lista</strong> lapra.</p>

<h4>IP-címek hozzáadása:</h4>
<p>Válassza ki a következők valamelyikét a <strong>Létrehozás</strong> legördülő menüből:</p>
<ul>
	<li><strong>IP-cím hozzáadása</strong>: Adjon meg egy IP-címet, IP-tartományt, alhálózatot vagy tartománynevet.</li>
	<li><strong>IP-címek listájának importálása</strong>: Ha egyszerre több IP-címet szeretne hozzáadni, importáljon egy IP-címeket felsoroló szövegfájlt. Ha felül szeretné írni a létező IP-címeket, jelölje be a jelölőnégyzetet. Amennyiben nincs bejelölve ez a lehetőség, a rendszer kihagyja a duplikált IP-címeket.<br />Ha a kiválasztott fájl megfelelő formátumú, az előnézeti területen az összes IP-címet látni fogja. Az importáláshoz kattintson az <strong>OK</strong> gombra.</li>
</ul>

<div class="section"><h4>Megjegyzés:</h4>
<p>Fájl importálásához a fájlnak meg kell felelnie az alábbi követelményeknek:</p>
<ul>
<li>A fájlnak egyszerű szövegfájlnak kell lennie.</li>
<li>A fájl minden sora egy IP-címet, IP-tartományt (<em>192.168.1.1–192.168.1.10</em>), alhálózatot (<em>192.168.1.1/255.255.0.0</em>) vagy tartománynevet (<em>www.synology.com</em>) tartalmazhat.</li>
<li>A magyarázó sorok # jellel (fontjellel) kezdődnek.</li>
</ul>
</div>

<h4>IP-címek eltávolítása:</h4>
<p>Válassza ki a listáról eltávolítani kívánt IP-címeket, majd kattintson az <strong>Eltávolítás</strong> lehetőségre.</p>

<div class="section"><h4>Megjegyzés:</h4>
<ul>
	<li>Amennyiben Synology NAS eszköze fordított proxyszerver mögött van, adja hozzá a fordított proxyszerver IP-címét az engedélyezőlistához.</li>
</ul>
</div>

</body>
</html>
