<!DOCTYPE html>
<html class="img-no-display">
<head>
<meta http-equiv="Content-Type" content="text/html; charset=utf-8" />
<meta http-equiv="X-UA-Compatible" content="IE=edge,chrome=1">
<link href="../../help.css" type="text/css" rel="stylesheet" />
<link href="../../scrollbar/flexcroll.css" type="text/css" rel="stylesheet" />
<script type="text/javascript" src="../../scrollbar/flexcroll.js"></script>
<script type="text/javascript" src="../../scrollbar/initFlexcroll.js"></script>
</head>
<body>

<h2>RAID-típus kiválasztása</h2>

<p>A RAID (Redundant Array of Independent Disks) egy adattárolási technológia, amelynek segítségével több független meghajtót egyesíthet egy közös tárolóegységbe. Különböző RAID-típusok léteznek, mind különböző szintű teljesítményt, tárolókapacitást és megbízhatóságot biztosít.</p>

<p>Ez a cikk rövid áttekintést nyújt a(z) Synology NAS eszköz által támogatott RAID-típusokról, ideértve a telepítési követelményeket, illetve azok előnyeit és hátrányait.</p><!--1--><h3>Támogatott RAID-típusok</h3>

<p>Az alábbi táblázat rövid áttekintést nyújt a(z) Synology NAS eszköz által támogatott RAID-típusokról, ideértve azok tárolókapacitását, a RAID-típus kialakításához minimálisan szükséges meghajtók számát, valamint, hogy hány meghajtó meghibásodása esetén nem következik még be adatvesztés. </p>

<table>
	<tr>
		<th>Kötettípus</th>
		<th>Merevlemezek (HDD-k) száma</th>
		<th>Tolerált meghajtóhibák</th>
		<th>Leírás</th>
		<th>Kötetkapacitás</th>
	</tr>
	<tr>
		<td rowspan="3">SHR</td>
		<td>1</td>
		<td>0</td>
		<td rowspan="3">
			<ul>
				<li>Optimális kötetméretet biztosít különböző méretű meghajtók egyesítésekor.</li>
				<li>Adatredundanciát biztosít, ha a kötet két vagy több meghajtót tartalmaz.</li>
				<li>Kezdő felhasználóknak javasolt.</li>
			</ul>
		</td>
		<td>1 x (HDD-méret)</td>
	</tr>
	<tr>
		<td>2-3</td>
		<td>1</td>
		<td rowspan="2">A rendszer által optimalizálva.</td>
	</tr>
	<tr>
		<td>≧4</td>
		<td>1–2</td>
	</tr>
	<tr>
		<td>Basic</td>
		<td>1</td>
		<td>0</td>
		<td>
			<ul>
				<li>Egyetlen, független egységként működő meghajtóból áll.</li>
				<li>Nem biztosít adatredundanciát.</li>
			</ul>
		</td>
		<td>1 x (HDD-méret)</td>
	</tr>
	<tr>
		<td>JBOD</td>
		<td>≧1</td>
		<td>0</td>
		<td>
			<ul>
				<li>Több merevlemezt egyesít egyetlen tárhellyé. A meghajtók összkapacitásával megegyező kapacitást biztosít.</li>
				<li>Nem biztosít adatredundanciát.</li>
			</ul>
		</td>
		<td>A HDD-k méretének összege</td>
	</tr>
	<tr>
		<td>RAID 0</td>
		<td>≧2</td>
		<td>0</td>
		<td>
			<ul>
				<li>„Striping” (csíkozás) funkciója tömbökre osztja az adatokat, ezeket az adattömböket pedig egyszerre több meghajtón tárolja, így jobb teljesítményt képes elérni.</li>
				<li>Nem biztosít adatredundanciát.</li>
			</ul>
	    </td>
		<td>A HDD-k méretének összege</td>
	</tr>
	<tr>
		<td rowspan="3">RAID 1</td>
		<td>2</td>
		<td>1</td>
		<td rowspan="3">
			<ul>
				<li>Egy időben ugyanazon adatokat írja mindkét meghajtóra.</li>
				<li>Adatredundanciát biztosít.</li>
			</ul>
		</td>
		<td rowspan="3">Legkisebb HDD mérete</td>
	</tr>
	<tr>
		<td>3</td>
		<td>2</td>
	</tr>
	<tr>
		<td>4</td>
		<td>3</td>
	</tr>
	<tr>
		<td>RAID 5</td>
		<td>≧3</td>
		<td>1</td>
		<td>
			<ul>
				<li>Blokkszintű csíkozási funkciót biztosít, a tagmeghajtók mindegyike között elosztott paritásadatokkal, ezáltal hatékonyabb adatredundanciát kínál, mint a RAID 1.</li>
			</ul>
		</td>
		<td>(N – 1) x (legkisebb HDD mérete)</td>
	</tr>
	<tr>
		<td>RAID 6</td>
		<td>≧4</td>
		<td>2</td>
		<td>
			<ul>
				<li>Kétrétegű adatparitást alkalmaz a két meghajtó méretével megegyező mennyiségű adat redundáns tárolására. Magasabb fokú adatredundanciát biztosít, mint a RAID 5.</li>
			</ul>
		</td>
		<td>(N – 2) x (legkisebb HDD mérete)</td>
	</tr>
	<tr>
		<td>RAID 10</td>
		<td>≧4<br />(páros szám)</td>
		<td>A teljes HDD-érték fele</td>
		<td>
			<ul>
				<li>A RAID 0 teljesítményét és a RAID 1 adatvédelmi szintjét nyújtja. Párosával csoportosítja a meghajtókat, amelyekben adattükrözést alkalmaz.</li>
			</ul>
		</td>
		<td>(N/2) x (legkisebb HDD mérete)</td>
	</tr>
	<tr class="enable-grantley">
		<td>RAID F1</td>
		<td>≧3</td>
		<td>1</td>
		<td>
			<ul>
				<li>Blokkszintű csíkozási funkciót biztosít a tagmeghajtók mindegyike között elosztott paritásadatokkal.</li>
				<li>Egy konkrét meghajtóra a többinél nagyobb mennyiségű paritásinformációt ír.</li>
				<li>Kizárólag flash memóriát használó tömbhöz ajánlott.</li>
			</ul>
		</td>
		<td>(N – 1) x (legkisebb HDD mérete)</td>
	</tr>
</table>

<div class="section"><h4>Megjegyzés:</h4>
<ul>
	<li>A „Basic” típustól eltérő RAID-típusok csak bizonyos termékek esetén alkalmazhatók, a lemezfiókok és a telepített meghajtók számától függően.</li>
	<li>Az „N” a kötetben található összes meghajtó számát jelöli.</li>
</ul>
</div><!--2--><h3>Synology Hybrid RAID (SHR)</h3>
<p>A Synology Hybrid RAID (SHR) egy automatizált RAID-kezelőrendszer, melyet a tárhelykezelés egyszerűsítésére terveztek, elsősorban azok számára, akik még nincsenek tisztában a különböző RAID-típusokkal. </p>
<p>Az SHR különböző méretű meghajtókat egyesít egy optimalizált kapacitású és teljesítményű tárolókötetben, így kevesebb meghajtókapacitás veszik el, és a felhasználó rugalmasabb módon tárolhatja adatait. Elegendő meghajtó alkalmazása esetén az SHR egy- vagy kétlemezes redundanciát kínál, azaz az SHR-kötet egy vagy két meghajtó meghibásodása esetén sem szenved adatvesztést.<br /><img src="about:blank" class="help_image" /></p><!--3--><h3>RAID 0</h3>
<p>A RAID 0 két vagy több meghajtót egyesít a teljesítmény és a kapacitás fokozása érdekében, de nem biztosít hibatoleranciát. Már egyetlen meghajtó meghibásodása is a tömbön tárolt összes adat elvesztésével jár. A RAID 0 nem kritikus fontosságú rendszerekhez ajánlott, ahol fontos az ár/teljesítmény arány.<img src="about:blank" class="help_image" /></p><!--4--><h3>RAID 1</h3>
<p>A RAID 1 típust általában két meghajtóval használják. A rendszer tükrözi a meghajtókon tárolt adatokat, hibatoleranciát biztosítva arra az esetre, ha az egyik meghajtó meghibásodik. Az olvasási teljesítmény nő, míg az írási teljesítmény megegyezik az egyes meghajtókéval. Egy meghajtó meghibásodása még nem okoz adatvesztést. A RAID 1 használata akkor javasolt, ha a hibatolerancia elsődleges fontosságú, a tárhely mérete és a teljesítmény viszont nem.<br /><img src="about:blank" class="help_image" /></p><!--5--><h3>RAID 5</h3>
<p>A RAID 5 hibatoleranciát és jobb olvasási teljesítményt nyújt. Legalább három meghajtót igényel. A RAID 5 egymeghajtós hibatűrést biztosít. Meghajtóhiba esetén a rendszer a fennmaradó meghajtókon csíkozással tárolt paritásadatok alapján képes visszaállítani a meghibásodott meghajtón tárolt adatokat. Ez egyben azzal jár, hogy csökkent állapotban a RAID 5 olvasási és írási teljesítménye jelentősen csökken. A RAID 5 használata akkor ideális, ha a tárhely mérete és a költségek csökkentése fontosabb a teljesítménynél.<br /><img src="about:blank" class="help_image" /></p><!--6--><h3>RAID 6</h3>
<p>A RAID 6 hasonló a RAID 5 megoldáshoz, azzal a különbséggel, hogy eggyel több réteget tart fenn a csíkozás funkciónak, így két lemez meghibásodását tolerálja. Legalább négy meghajtót igényel. A magasabb fokú hibatoleranciának köszönhetően a RAID 6 teljesítménye alacsonyabb a RAID 5 teljesítményénél. RAID 6 használatát akkor javasoljuk, ha fontos a tárhely mérete és a költségek csökkentése, ugyanakkor az is, hogy akár több meghajtó meghibásodását is elbírja a rendszer.<br /><img src="about:blank" class="help_image" /></p><!--7--><h3>RAID 10</h3>
<p>A RAID 10 a RAID 1 és a RAID 0 előnyeit egyesíti. Jobb olvasási és írási teljesítményt nyújt, de csak a teljes kapacitás fele használható az adatok tárolására. Négy vagy több meghajtót igényel, így viszonylag költséges megoldásnak számít, amely ugyanakkor egyszerre képes kiváló teljesítményt és hibatoleranciát biztosítani. A RAID 10 több meghajtó egyidejű meghibásodását is elviseli, amennyiben azok nem ugyanahhoz az alcsoporthoz tartoznak. A RAID 10 ideális megoldás a magas kimeneti/bemeneti igényű alkalmazásoknál, például adatbázisszervereknél.<br /><img src="about:blank" class="help_image" /></p><!--8--><h3 class="enable-grantley">RAID F1</h3>
<p class="enable-grantley">A RAID F1 a RAID 5 mechanizmusait használva nyújt hibatoleranciát, valamint jobb olvasási teljesítményt. A RAID F1 használata esetén a rendszer azonban egy bizonyos meghajtóra több paritásinformációt ír, ami gyorsítja a kérdéses meghajtó kopását, így elkerülhető, hogy az összes meghajtó egyszerre érjen élettartama végére. Ez némileg negatívan befolyásolja az F1 RAID 5-höz viszonyított teljesítményét. Legalább három meghajtót igényel. A RAID F1 egyetlen meghajtó elvesztését tolerálja. Meghajtóhiba esetén a rendszer a fennmaradó meghajtókon csíkozással tárolt paritásadatok alapján képes visszaállítani a meghibásodott meghajtón tárolt adatokat. Ezért csökkent állapotban a RAID F1 olvasási és írási teljesítménye jelentősen csökken. A RAID F1 ideális a kizárólag flash memóriát használó tömbökhöz.<br /><img src="about:blank" class="help_image" /></p>

</body>
</html>